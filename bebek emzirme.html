<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Başlıksız Belge</title>
<style type="text/css">
body,td,th {
	font-size: 18px;
	color: #000;
}
h1 {
	font-size: 40px;
	color: #900;
}
h2 {
	color: #900;
}
h3 {
	color: #900;
}
h4 {
	color: #900;
}
h5 {
	color: #900;
}
h6 {
	color: #900;
}
</style>
</head>

<body>
<h1>Bebek Emzirme</h1>
<h2>1. Yenidoğan kaç ml süt içer?</h2>
<p>Bebeğinin sıklıkla emzirilmeye ihtiyaç duyması doymadığını göstermez. Bu durumu sindirim sisteminin düzgün çalıştığının işareti olarak düşünebilirsin. Bebeğin beslendikten sonra mutlu görünüyorsa &quot;Acaba doymadı mı?&quot; gibi endişeleri bir kenara bırak! Yine de yeterince beslenmediğine dair soru işaretlerinden kurtulamıyorsan şu soruları kendine sorabilirsin:</p>
<ul>
  <li>
    <p>Bebeğim kilo alıyor mu?</p>
  </li>
  <li>
    <p>Doğumdan sonra bebeğinde kilo kaybı gözlemleyebilirsin. Bu çok normaldir. Kaybettiği kiloyu ise genellikle 10 ila 15 gün arasında geri alması beklenir. Bebeğin eğer hem kaybettiği kiloyu almış hem de düzenli bir şekilde kilo almaya devam etmiş ise beslenmesi konusunda boşuna endişeleniyor olabilirsin.</p>
  </li>
</ul>
<p>Yine de için rahat etmiyorsa seni içeriye davet edelim: <a href="https://www.anneysen.com/bebek-beslenmesi/makale/emzirme-bebegim-doyuyor-mu_320" target="_blank">&quot;Bebeğim doyuyor mu?&quot;</a></p>
<ul>
  <li>Bebeğimin yutkunma sesini duyabiliyor muyum?</li>
</ul>
<p>Bebeğinin yutkunma sesini takip edebilir ya da alt çenesindeki hareketleri izleyerek ne kadar süt içtiğine dair fikir edinebilirsin.</p>
<ul>
  <li>Memelerimde neler oluyor?</li>
</ul>
<p>Bebeğin düzgün bir şekilde emiyorsa memelerini ısırılıyormuş gibi değil; çekiliyormuş gibi hissedersin.</p>
<p>Ayrıca emzirmeden sonra memelerinin yumuşamış ve boşalmış olduğunu fark edebilirsin.</p>
<ul>
  <li>Bebeğinin bezleri?</li>
</ul>
<p>1 haftalık bebeğinin günde 6 ila 8 kez bezini ıslatması beklenir. Gün içinde kaç kere bez değiştirdiğine dikkat ederek yeterli şekilde beslenip beslenmediğine dair fikir edinebilirsin.</p>
<h2>2. Yenidoğan kaç saatte bir emzirilmeli?</h2>
<p>Anne sütünün sindirimi kolay olduğu için ilk başlarda bebeğin 1-2 saat arasında acıkır. Bu yüzden yenidoğan bebek emzirme sıklığı da her 2 saatte 1 kez olacak şekilde belirlenmiş durumda.</p>
<p>Bebeğinin büyüme atakları sırasında daha sık emme isteği duyduğunu fark edebilirsin. Bu durumda &ldquo;Ya vücudum bu talebe yetişemezse?&rdquo; gibi düşüncelere kapılmana gerek olmadığını söyleyelim. Ne kadar sık emzirirsen o kadar çok süt üretirsin.</p>
<div id="WSA2">
  <div></div>
</div>
<h2>3. Yenidoğan nasıl emzirilir?</h2>
<p>Öncelikle sakin bir yer bularak işe başlayabilirsin. Ardından bebeğinin kollarını, sırtını ve boynunu ağrıtmayacak bir pozisyon bularak emzirme süresinin rahat geçmesini sağlayabilirsin. Yenidoğan bebeği emzirme pozisyonu için dikkat etmen gereken ilk şey, bebeğinin rahat bir konumda olduğundan emin olman. Bebeğini emzirirken;</p>
<ul>
  <li>
    <p>Memenin ucunu bebeğinin dudaklarına sürerek ağzını açmasını kolaylaştırabilirsin.</p>
  </li>
  <li>
    <p>Memeni, iyice açtığı ağzına doğru yaklaştırırsan meme ucunun tamamını kavramasını kolaylaştırırsın.</p>
  </li>
  <li>
    <p>Bebeğinin ağzına parmaklarından birini sokarak meme ucunu çıkarabilir, bu şekilde meme değişimi yapabilir ya da emzirmeyi bitirebilirsin.</p>
  </li>
</ul>
<p>Bu konuda daha detaylı bilgiyi <a href="https://www.anneysen.com/bebek-beslenmesi/makale/emzirme-bebegi-emzirme-pozisyonlari_360" target="_blank">Bebeği Emzirme Pozisyonları</a> yazımızda bulabileceğini hatırlatalım.</p>
<p>Yenidoğan bebek emzirme tekniklerine dair önerilerimiz ise şunlar:</p>
<ul>
  <li>
    <p>Her beslenme saatinde bebeğine her iki memeni de vermen yararlı olur. Bebeğin uzun süre emiyorsa, 10 dakikayı geçmeyecek şekilde dönüşümlü olarak her iki memeni de emzirebilirsin.</p>
  </li>
  <li>
    <p>Eğer bir önceki beslenme saatinde en son sağ memenle emzirdiysen diğer beslenme saatine sol memenle başlayabilirsin. Böylece memelerinin eşit şekilde boşaltılmasını sağlamış olursun. Ayrıca bu yolla meme uçlarının yaralanmasını ve tahriş olmasını önleyebilirsin.</p>
  </li>
  <li>
    <p>Eğer bebeğin 2-3 dakika emdikten sonra uykuya dalıyorsa yanağını ve çenesinin altını okşayarak emme refleksini uyarabilirsin.</p>
  </li>
</ul>
<p><img alt="" data-src="https://i.anneysen.com/uploads/1512126014.jpg" src="https://i.anneysen.com/uploads/1512126014.jpg" data-loaded="true" /></p>
<h2>4. Yenidoğan bebek gece nasıl emzirilmeli?</h2>
<p>Yenidoğan bebeği emzirmek için uyandırmak kulağa kötü gelse de gereklidir; çünkü bu sevimli ufaklıklar çok sık acıkır. Bu yüzden bebeğini 3 ila 4 saatte bir kez uyandırmanı öneririz. Aslında sen uyandırmasan da bebeğin kendiliğinden uyanacaktır. &ldquo;Bu uyanmalar açlıktan mı yoksa alışkanlıktan mı?&rdquo; diye soruyorsan, birkaç ipucu ile karar vermene yardımcı olabiliriz.</p>
<ul>
  <li>
    <p>Bebeğin her gece kurulmuş saat gibi aynı saatlerde uyanıyorsa bu uyanmaların sebebi alışkanlık olabilir.</p>
  </li>
  <li>
    <p>Uyanmasının alışkanlık haline geldiğinin bir diğer göstergesi ise yeterince emmeden göğsünde uyuya kalmasıdır.</p>
  </li>
</ul>
<h2>5. Yenidoğan için biberon kullanımı uygun mu?</h2>
<p>Bebeğini biberonla tanıştırmak için 4 ila 6 haftalık olmasını beklemen gerekir. Bu yüzden yenidoğan bebekler için biberon kullanımı pek önerilmiyor. Ancak işe gittiğin ya da dışarı çıktığın zamanlarda bebeğini yavaş yavaş biberona alıştırmaya başlaman faydalı olabilir.</p>
<h2>6. Nasıl bir biberon seçmek gerekir?</h2>
<p>Bebeğini beslemek için meme ucuna en çok benzeyen biberon emziğini bulmanda fayda var. Ayrıca hava geçiren bir biberon emziği, bebeğinin süt akışını kontrol etmesini kolaylaştırır.</p>
<p>Bu açıdan geniş ağızlı ve hava geçiren emzikli, tutması, doldurması ve temizlemesi kolay bir biberon, hem senin hem de bebeğin için iyi olur. Aldığın biberonun üzerindeki yazı ve işaretlerin belirgin görünmesi de, doğru ölçümü yapmanı kolaylaştırarak bebeğinin kaç ml süt içtiğinden emin olmanı sağlar.</p>
<h2>7. Yenidoğan emziği bir ihtiyaç mıdır?</h2>
<p>Bebeğini emzik ile sakinleştirdiğinde, onun hemen emziğe alışacağını düşünüp endişelenme! Ancak ona hemen emzik vermemek için sebeplerinin olduğunu da unutma. İşte o sebeplerden bazıları:</p>
<ul>
  <li>
    <p>Meme emdiği zamanlarda bebeğini emzikle tanıştırman aklının karışmasına sebep olabilir.</p>
  </li>
  <li>
    <p>Emzik, emme duygusunu tatmin edebileceği için beslenme saatlerinde emmek istemeyebilir.</p>
  </li>
  <li>
    <p>Bebeğinin bir sorununu dile getirebilmek için ağlaması, emzikle susmasından daha iyidir.</p>
  </li>
</ul>
<p>Bu sebeplerle emzik bebeğin için bir ihtiyaç değildir. Eğer kullanmayı istemiyorsan, bunu bebeğinle ilgilenen hemşireye söyleyebilirsin. Sakinleşmediği durumlar için de bebeğinin bebek odası yerine yanında durması daha iyi olur.</p>
</body>
</html>
