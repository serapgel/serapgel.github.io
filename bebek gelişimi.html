<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Başlıksız Belge</title>
<style type="text/css">
body,td,th {
	font-size: 18px;
	color: #000;
}
h1 {
	font-size: 36px;
	color: #900;
}
h2 {
	color: #900;
}
h3 {
	color: #900;
}
h4 {
	color: #900;
}
h5 {
	color: #900;
}
h6 {
	color: #900;
}
</style>
</head>

<body>
<div>
  <h1><strong>YENİDOĞAN BEBEK GELİŞİMİ</strong></h1>
</div>
<p><strong>Yeni doğan bebek gelişimi </strong>ebeveynlerin bebeğini takip etmesi gereken süreçleri içerir. Yeni doğan bebek emme, yutma ve kavrama gibi reflekslerle doğar. Doğumu takip eden günlerde yattığı yerde başını çevirebilir ve sırt üstü yatarken kolları ve bacakları hareket halinde olur. Bebek ilk aydan itibaren işitebilir, dokunulmaya hassastır, görebilir ve tat alabilir. Emzirilirken veya beslenirken bebek göz ve ten teması bekler, annenin kendisiyle konuşmasından keyif alır. Besleme sırasında göz ve ten teması kurmak, bebek ile konuşmak anne-bebek arasındaki bağı kuvvetlendirir.</p>
<h2>1 Aylık Bebek Gelişimi</h2>
<p><strong>1 aylık bebek neler yapabilir?</strong></p>
<p>Bu ayda bebek artık karın üstü yatarken çenesini yerden kısa süreliğine kaldırabilmeye başlar. Kavrama refleksi güçlüdür, avucuna koyduğun nesneleri sıkıca kavrar.</p>
<p>15-20 santim uzaklıktaki cisimleri görebilir ve sesin geldiği yöne başını çevirebilir. Seslere ilgi duyar. Kendini besleyen kişinin gözlerine bakar, bebek ile kısa süre de olsa göz teması kurmak önemlidir. Bu ay bebek gülümser, sosyal olmayan bu gülümseme bebeğin bir şeye tepkisi olmasa da gülümseyen bebeğe gülümseyerek karşılık vermek önemlidir.<a href="https://www.cocukludunya.com/cocuk-ekle/"> </a> <br />
</p>
<h2>2 Aylık Bebek Gelişimi</h2>
<p>Bebek sırt üstü ve karın üstü yatarken başını sağa sola çevirebilir. Kucağa alınıp gezdirilmekten, etrafı incelemekten keyif alır. Görüş alanındaki hareketli veya hareketsiz cisimlere bakabilir, kısa süre bu nesnelere odaklanabilir. Sesleri fark eder ve bu seslere tepki verebilir. Bu ayda bebek ihtiyaçlarını ağlayarak belirtir. Farklı ihtiyaçları için farklı şekilde ağlamaya başlar. <br />
</p>
<h2>3 Aylık Bebek Gelişimi</h2>
<p><strong>3 Aylık Bebek Neler Yapabilir?</strong></p>
<p><strong>3 aylık bebek hareketleri</strong> şöyle sıralanabilir; Bebek karın üstü yatarken, dirsek ve kollarından yardım alarak gövdesini kısa bir süre kaldırabilir. Yan yatırıldığında sırt üstü pozisyona geçebilir. Bebeğin önceki aylarda kapalı duran elleri bu ay açılmaya başlar. Parmakları ve elleri ile oynar, ellerini ağzına götürür keşfetmeye çalışır. Kendisi ile konuşan kişi ile göz teması kurar ve göz temasını bir süre devam ettirebilir. Bu ayda bebek çevresinde insan olduğu zaman mutlu ve heyecanlı olurken, yalnız kaldığı zaman huzursuz olmaya başlar.<br />
</p>
<h2>4 Aylık Bebek Gelişimi</h2>
<p><strong>4 aylık bebek ne yapar?</strong></p>
<p>Bu ayda bebek sırt üstü yatarken sağa sola dönmeye başlar. Kavrama refleksi hala çok güçlüdür. Eline geçirdiği nesneyi göğüs hizasına getirebilir ve hala eline aldığı her şeyi ağzına götürerek tanımaya çalışır. Baş, sırt ve boyun kaslarını güçlenmeye başlar, artık başını bir süre dik tutabilir. Görme alanındaki bir nesneyi veya insanı uzun süre takip edip, izleyebilir. Bu ayda bebek ağlamaktan farklı sesler çıkarır, farklı ihtiyaçları için farklı sesler çıkarır ve farklı şekillerde ağlamaya başlar.</p>
<br />
<h2>5 Aylık Bebek Gelişimi</h2>
<p><strong>5 aylık bebek neler yapar?</strong></p>
<p>İster karın üstü, ister sırt üstü yatıyor olsun, her iki pozisyonda da bebek sağa ve sola rahatça dönebilir. Beşik içinde yer değiştirmeye başlar, karın üstü pozisyonda ileri geri hareket edebilir. Bu aydan itibaren kucağında ve mama sandalyesinde destekle oturabilir. Görme alanı genişleyen bebek, yere düşen nesneleri takip edebilir, kendisi ile konuşanın ve kendisine yaklaşanın yüzüne dikkatle bakabilir. &ldquo;Mama, süt, anne, baba&rdquo; gibi sözcükleri anlıyor gibi görünür. Dikkat çekmek için farklı sesleri taklit etmeye başlar. Bu ayda nesnelerin ve oyuncakların adını söylemek dil gelişimi için önemlidir.</p>
<br />
<h2>6 Aylık Bebek Gelişimi</h2>
<p><strong>6 aylık bebek hareketleri nelerdir?</strong></p>
<p>Bu ayda bebek desteksiz şekilde oturabilir ve otururken başını dik tutabilir. Kendi kendine oturmaktan çok keyif alır. Emeklemeye hazırlanır. Yatar pozisyondayken uzanabileceği noktalardaki oyuncaklara doğru uzanır, sürüklenerek oyuncağa ulaşmaya çalışır. Kendi kendine daha fazla ses ve hece çıkarmaya başlar, çığlıklar atar ve güler. Bebeğin çıkardığı seslere tepki vermek dil gelişimini destekler. Bu dönemde bebek tanıdığı bir yüz gördüğünde heyecanlanır ve mutlu olur, göz teması kurabilir. Bu ayda bebek duygularını farklı yüz ifadeleri ile göstermeye başlar.<br />
</p>
<h2>7 Aylık Bebek Gelişimi</h2>
<p>Bebek bu ayda artık elleri ve dizleri üzerinde durabilir ve ileri geri sallanabilir. Ellerini daha becerikli kullanmaya başlayan bebek önündeki nesneleri parmaklarını kullanarak alabilir. Nesneleri yakalamaktan ve yakaladıklarını atmaktan zevk alır. Aynada kendine bakmaktan keyif alır. Bebek aynada kendine bakarken &ldquo;burnun nerede, gözlerin nerede&rdquo; diye sorduğunda aynadaki görüntüsüne dokunur. Artık adı söylendiğinde bakmaya başlayabilir, bazı söylenenleri anlayabilir. &quot;Haydi oynayalım&quot;, &quot;oyun saati&quot;, &quot;oyuncaklarını getir&quot; deyince topuna bebeğine doğru yönelir veya onları getirir.</p>
<p>7 aylık bebek boy kilo tablosuna <a href="https://www.cocukludunya.com/bebek-gelisim-tablosu/"><strong>buradan</strong> </a>ulaşabilirsiniz.</p>
<a href="https://www.cocukludunya.com/cocuk-ekle/">
<div></div>
</a> <br />
<h2>8 Aylık Bebek Gelişimi</h2>
<p>Bebek bu ayda yatar pozisyondan oturur pozisyona geçebilir ve otururken önündeki oyuncaklar ile oynayabilir. Aynı anda iki elinde farklı nesneler tutabilir. Önündeki oyuncağı bir örtü ile kapattığında oyuncağı arar, örtüyü çekip oyuncağı bulmaya çalışır. Oturur pozisyondan mobilyalara veya birine tutunarak ayağa kalkmaya çalışır, kalkıp ayakta durmayı başarabilir. İhtiyaç ve isteklerini çıkardığı sesler ve vücut hareketleri ile anlatmaya başlar. Kucağa alınmak istediğinde kollarını yukarı doğru uzatır. Etrafında yaşıtı veya kendinden büyük çocuklar gördüğünde heyecanlanmaya başlar.</p>
<br />
<h2>9 Aylık Bebek Gelişimi</h2>
<p>Mobilyalara tutunarak ayağa kalkmaya çalışır, ayağa kalkar ve adım atabilir. Baş parmağı ve işaret parmağını nesneleri yakalamak için ustaca kullanmaya başlar. Kendisine uzak oyuncaklara, nesnelere uzanabilir, parmakları ile tutup çekebilir. İşaret parmağı ile ilgilendiği nesneleri gösterebilir, işaret parmağını iletişim aracı olarak kullanır. Etrafındaki nesnelere ve insanlara önceki aylardan daha fazla ilgi duymaya başlar.</p>
<br />
<h2>10 Aylık Bebek Gelişimi</h2>
<p>Artık çok hızlı emekleyebilir, kendisine yakın olmayan bir oyuncağa ulaşmak için de, önünde emekleyen birini kovalamak için de süratle emekleyebilir. Tutunarak ayağa kalkma ve adım atma çabalarına devam eder, bir süre tutunmadan ve desteklenmeden ayakta durabilir. Elinden tutulduğunda adım atabilir ve adım attıktan sonra sıralamaya başlar. Etrafında duyduğu sesleri anlamaya ve anlamlandırmaya başlar. Mutfaktan sesler duyduğu zaman yemek saatinin geldiğini anlar. &ldquo;Ver&rdquo;, &ldquo;al&rdquo;, &ldquo;at&rdquo; gibi komutları anlar ve yerine getirir. Bu ayda yabancılardan çekinmeye başlar, etrafında tanımadığı insanlar olduğunda huzursuzlaşır.</p>
<br />
<h2>11 Aylık Bebek Gelişimi</h2>
<p>Artık bebek rahat ve hızlı emekler. Emeklediği sırada gözüne takılan alçak bir koltuğa, küçük bir çocuk sandalyeye tırmanmayı deneyebilir. Tırmanmaktan çok keyif alır, fırsat buldukça merdivenlerin basamaklarını tırmanabilir. Göz el koordinasyonunun güçlenmesi ile bir nesneyi tek eli ile kaldırabilir, düşürmeden taşıyabilir. Küçük nesneleri kaba doldurabilir, kaptan çıkartabilir, eline bir ceviz verildiğinde plastik bardağa koyup çıkartabilir, küpleri, kutuları üst üste koyabilir, yaptığı kuleleri devirebilir. Parmaklarını maşa gibi kullanmakta ustalaşan bebek ayakkabısının bağcıklarını tutup çekip açabilir. Oyuncaklarının bazılarını diğerlerine tercih eder. Etrafındaki insanların, annenin hareketlerini taklit etmeye başlar.</p>
<br />
<h2>12 Aylık Bebek Gelişimi</h2>
<p><strong>1 yaş bebek gelişimi 4 döneme ayrılmaktadır;</strong></p>
<p><strong>1 yaş bebek gelişimi</strong> tamamlanana kadar bazı fiziksel ve zihinsel aktiviteleri gerçekleştiriyor olmalıdır. Bir yaşında bazı çocuklar yürümeye başlarken bazı çocuklar da yürüme denemelerine devam eder. Bazı çocuk emekleyerek, bazı çocuk da yürüme çabası içindedir. Yürümeye başlayan bebek sürekli yürümek ister, tek eğlencesi yürümektir. Bu ayda daha uzun süre oturabilir ve uzun süre önündeki oyuncakları ile oynayabilir. Oturduğu yerden ulaşamadığı oyuncağı almak için tüm bedeni ile uzanabilir, elini kolunu oyuncağa uzatabilir, oyuncağı alabilir.</p>
<p>Bir yaşındaki bebek basit komutları anlayabilir, bir kaç kelime söyleyebilir ve kendisi ile konuşan kişiyi anlıyormuş gibi dinleyebilir.</p>
<br />
<h2>13-14-15 Ay Bebek Gelişimi</h2>
<p>Bu ayda bebek itmeli çekmeli oyuncaklardan hoşlanır. Tekerlekli saplı oyuncakları itip çekerek veya küçük bir sandalyeyi iterek farkına varmadan yürür. Bebeğin el becerileri de gelişmiştir. Kalın sayfalı bir kitabın sayfalarını çevirmek, kalem kağıt görünce kağıdı karalamak, nesneleri üst üste koymak, geometrik şekilleri uygun deliklerden atmak, küçük nesneleri dar boğazlı kapların içine atmak, &quot;tak-çek&quot; şeklinde olan kapakları açıp kapatmak, halkaları çubuğa geçirmek bu yaştaki bebeklerin en sevdiği aktivitelerdir. Bir şey başardığında, taklit yaptığında veya bir ses çıkardığında senden onay ve alkış bekler. Başarılarını onayla, kutla ve alkışı ondan esirgeme.</p>
<br />
<h2>16-17-18. Aylık Bebek Gelişimi</h2>
<p>Yürümekte ustalaşan bebek, eline bir şey alıp yürüyebilir, bir ses duyduğunda başını sese doğru çevirip yürümesine devam edebilir, önündeki merdivene tırmanabilir. İnemese de çıkabilir, her fırsatta alçak bir koltuğa, bir sedire tırmanabilir. Uzun oturmaktan hoşlanmadığı için evin içinde sürekli gezinir, eline geçirdiğini çekip sürükler. Yetişkinlerin yemek yeme, el yüz yıkama ve diş fırçalama gibi aktivitelerini taklit eder. Sokakta ve kitaplarda gördüğü hayvanları tanır, adları söylenince gösterebilir. Yüz kısımları ile beden kısımlarını bilir. Kendi kendine uzun uzun konuşur, bu konuşmada anlamlı sözcük azsa da günlük konuşmayı andıran birçok kelime vardır. Odada bulunan herkesin ona bakmasını onu alkışlamasını ister. Kendi kendini alkışlayabilir. Alkışlamayı devam ettirmek için şirinlikler yapabilir.</p>
<br />
<h2>19-20-21. Aylık Bebek Gelişimi</h2>
<p>Artık koşmaya başlayabilir. Koşmanın yanında elinden tutulduğunda merdiven inip çıkmak da oldukça keyif aldığı bir aktivitedir. Bunları yapabiliyor oluşu artık vücudunun geliştiğini ve bebeğinin de kendine güvendiğini gösterir. Yemek yedirirken bir kaşık da onun eline verirsen kendi kendine yemek yemeyi dener. Boyunun yettiği dolapları, çekmeceleri açabilir ve kapatabilir. Bazı kazaları önlemek için yetişebildiği dolaplara ve çekmecelere oynayabileceği ve onun için tehlikeli olmayan eşyaları koyabilirsin. Bu aylarda bebek müzik dinlemekten zevk alır, müzik eşliğinde tempo tutarak sallanabilir, el çırpabilir. Kitap okunmasından, çevredeki konuşmaları dinlemekten, anlamlı sesler çıkarmaktan hoşlanır. Bu dönemde bazı korkuları olabilir. Korktuğunda yanında olmak, onu sakinleştirmek ve güvende olduğunu hissettirmek önemlidir.</p>
<br />
<h2>22-23-24. Aylık Bebek Gelişimi</h2>
<p>Bu ayda çocuk bedenine eskisinden daha fazla güvenmeye başlar ve çoğu şeyi senden yardım istemeden kendi kendine yapmaya çalışır. Önceden tek bir talimatı yerine getirebilirken, artık peş peşe verilen iki talimatı aklında tutup yerine getirebilir. Söyleneni yapmada her zaman istekli olmayabilir. Yatmak, yemeğe oturmak, meyvesini bitirmek, giyinmek, beslenmek... İstemediğinde &quot;Hayır, Yok&quot; sözcüklerini bir önceki aylardan çok daha sık kullanabilir. Verdiğin komut yapılması gereken bir işi ifade ediyorsa, bunu yerine getirmesi için kararlı davran. Bu dönemde yetişkin denetiminde kısa süre bir çocukla oynayabilir, bir çocuk grubunun içinde durabilir. Bu dönemde bebek geceleri daha sık uyanabilir, ağlayabilir, hatta uyandığında anne-babanın yatağına gitmek isteyebilir. Uyandığında onu sakinleştirmek, güvende hissetmesini sağlamak, tekrar yatağa yatırmak, ihtiyaç duyuyorsa yanında yatmamak şartıyla bir süre yanında durmak, sırtını okşamak, biraz su içirmek faydalıdır.</p>
<br />
<h2>24 Aylık Bebek Gelişimi</h2>
<p><strong>2 yaş çocuk gelişimi 2 döneme ayrılmaktadır;</strong></p>
<p>2 yaşında olan bebeğiniz için sık sorduğunuz sorulardan biri de 2 yaşındaki bebek neler yapabilir? Aşağıda <strong>ay ay bebek gelişimi</strong>olarak 2&rsquo;ye ayırdığımız süreçleri dikkatle inceleyiniz.</p>
<br />
</body>
</html>
