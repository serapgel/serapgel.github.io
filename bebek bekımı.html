<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Başlıksız Belge</title>
<style type="text/css">
body,td,th {
	font-size: 18px;
	color: #000;
}
h1 {
	font-size: 40px;
	color: #900;
}
h2 {
	color: #900;
}
h3 {
	color: #900;
}
h4 {
	color: #900;
}
h5 {
	color: #900;
}
h6 {
	color: #900;
}
</style>
</head>

<body>
<h1>Bebek Bakımı</h1>
<h2>1. Yenidoğan emzirme düzeni nasıl olmalı?</h2>
<p itemprop="name">24 saat içinde en az 8-10 kez her iki memeni de emzir ve her seferinde birini tamamen bitirmesini sağla! Emzirme zamanının geldiğini düşündüğün sırada bebeğin uyuyor olabilir. Sen de onun uykusunu bölmek istemediğinde emzirmeyi ertelemeyi tercih ediyor olabilirsin. Ancak emzirme aralıklarının 3 saati geçmemesine dikkat etmelisin.</p>
<p>Eğer bebeğin 10 dakikadan daha kısa sürede emip bırakıyorsa memeni tam olarak boşaltamıyor olabilir. Böyle bir durumda memene hafif baskı uygulayarak ona yardımcı olabilirsin.</p>
<h2>2. Yenidoğan uyku düzeni nasıl olmalı?</h2>
<p><img alt="" data-src="https://i.anneysen.com/uploads/1513867895.jpg" src="https://i.anneysen.com/uploads/1513867895.jpg" data-loaded="true" /></p>
<p>Yenidoğan bebeğinin günün çoğunu uyuyarak geçirdiğini ama uyku düzeninin seninkinden çok farklı olduğunu göreceksin. Geçici olan bu düzende bebeğin günde 12-16 saat kadar uyur, 1 ila 2 saat uykunun ardından uyanır ve yeniden aynı düzene devam eder. 2 haftalık olduğunda ise uyku ve uyanıklık sürelerinin arttığını gözlemleyebilirsin.</p>
<p>&nbsp;</p>
<div id="WSA2">
  <div></div>
</div>
<h2>3. Yenidoğan bebeklerde gaz sancısı nasıl giderilir?</h2>
<ul>
  <li>
    <p>Bebeğini sırtı dik olacak şekilde omuzuna yerleştir.</p>
  </li>
  <li>
    <p>Avucunun içinde bir boşluk kalacak şekilde parmaklarını kapa.</p>
  </li>
  <li>
    <p>Bebeğinin mide hizasında beline yakın bir noktaya avuç içinle peş peşe vurarak sıkışmış gazın yükselmesini sağla.</p>
  </li>
  <li>
    <p>Ardından avucunla bebeğinin sırtını sıvazla ve gazın dışarı çıkmasına yardımcı ol.</p>
  </li>
</ul>
<p> Bu video da sana yardımcı olacak.</p>
<h2>4. Yenidoğan bebeğin göbek bakımı nasıl olmalı?</h2>
<p>Göbek bağının doğumdan sonraki iki hafta içinde düştüğünü görebilirsin. Bu süreçte göbek bağını kuru tutabilirsen bağın düşmesi hızlanacaktır. Bu nedenle göbek bağı düşene kadar bebeğini küvette yıkamaman ve bu bölgenin ıslanmamasına dikkat etmen önemli.</p>
<p>Ayrıca göbek bağının hava ile temas etmesi daha çabuk iyileşmesini sağlar. Bu sebeple bölgenin bebek bezi ile kapanmaması iyi olur.</p>
<p>Göbek bağı düştükten sonra ise bölgeye alkollü ya da kolonyalı bez koyarak kurumasını hızlandırabilirsin.</p>
<p>Eğer göbek bağının çevresinde iltihap, kaşıntı, kızarıklık fark edersen doktoruna danışman gerekebilir. Böyle durumların acil tedaviyi gerektiren sebeplerden oluşabileceğini aklında bulundurmanı öneririz.</p>
<p>&nbsp;</p>
<h2>5. Yenidoğan bebek banyosu nasıl yaptırılır?</h2>
<p><img alt="" data-src="https://i.anneysen.com/uploads/1513867698.jpg" src="https://i.anneysen.com/uploads/1513867698.jpg" data-loaded="true" /></p>
<p>Bebeğinin göbek kordonu düştüğünde onu küvette yıkamaya başlayabilirsin. Peki, küçücük bebeğini nasıl yıkayacaksın? Biraz endişeli biraz da heyecanlı olduğun bu işin üstesinden gelmek için işte aşamalar:</p>
<ul>
  <li>
    <p>Küveti ve bebeğinin kıyafetlerini hazırla!</p>
  </li>
  <li>
    <p>Suyun ısısını ılık olacak şekilde ayarla!</p>
  </li>
  <li>
    <p>Bebeğini bir elinle sıkıca tutarken diğer elinle yıkamaya başla!</p>
  </li>
  <li>
    <p>Bebeğinin başını, sırtını, poposunu yıkadıktan sonra boynu, parmak araları gibi kıvrımları yıkamayı da unutma!</p>
  .</li>
</ul>
<h2>6. Yenidoğan kanguru bakımı nasıl yapılır?</h2>
<p>Kanguru bakımı denildiğinde akla prematüre bebekler gelir. Eğer senin de prematüre bir bebeğin varsa bu yöntemi uygulaman çok yararlı olabilir.</p>
<p>Peki, kanguru bakımı nedir? Bebeğinin göğsüne yatarak yarım saat kalması ile başlayan ten temasıdır.</p>
<p>Bu yöntem düşük doğum ağırlığında olan bebeğinin kilo almasını kolaylaştırabilir ve gelişimine katkı sağlayabilir. Bu ten temasını bebeğinin sağlık durumunun stabil hale geldiği andan itibariyle uygulamaya başlayabilirsin.</p>
<p>Ayrıca bebeğinle ten teması kurman sadece bebeğinin gelişimi için değil, bebeğine erken bir tarihte kavuşman sebebiyle yaşadığın endişeleri azaltması bakımından da önemli. Onunla bağ kurman ve kalp atışlarını duyman, aklından geçen bir sürü sıkıntılı düşünceyi savuşturacaktır, söyleyelim.</p>
<p>Yeri gelmişken: <a href="https://www.anneysen.com/ilk-yil/makale/bebek-bakimi-8-guvenli-ve-sevgi-dolu-bebek-tasima-pozisyonu_11029" target="_blank">8 Güvenli ve Sevgi Dolu Bebek Taşıma Pozisyonu</a></p>
<h2>7. Yenidoğan bebeğin ağlaması nasıl geçer?</h2>
<p><img alt="" data-src="https://i.anneysen.com/uploads/1513867492.jpg" src="https://i.anneysen.com/uploads/1513867492.jpg" data-loaded="true" /></p>
<p>Bebeğin birçok sebepten dolayı ağlayabilir.</p>
<ul>
  <li>
    <p>Acıkmış olması,</p>
  </li>
  <li>
    <p>Korkması,</p>
  </li>
  <li>
    <p>Üstünün çıkarılması,</p>
  </li>
  <li>
    <p>Altının kirli olması,</p>
  </li>
  <li>
    <p>Gaz sıkıntısı çekmesi bu sebeplerden sadece birkaçıdır.</p>
  </li>
</ul>
<p>Bebeğinin ağlamasını durdurabilmen için neden ağladığını bilmen gerekir. Bu yüzden iyi bir gözlemci olmalı ve bebeğinin neye nasıl tepkiler verdiğini çözmeye çalışmalısın.</p>
<p>Bazı durumlarda ise neden ağladığını anlayamıyor olabilirsin, böyle durumlar için önerimiz:</p>
<ul>
  <li>
    <p>Kucaklama,</p>
  </li>
  <li>
    <p>Sallama,</p>
  </li>
  <li>
    <p>Ninni söyleme,</p>
  </li>
  <li>
    <p>Emzirme,</p>
  </li>
</ul>
<p>Karna sıcak havlu koyma gibi kendisini daha güvende hissedeceği ve fiziksel temasla rahatlamasını sağlayacağın yöntemler.</p>
<p>Bu arada ağlayan bebeğini kucağına aldığında onu kucağa alıştırmış ya da şımartmış olmazsın, unutma! Aksine onun huzurlu ve mutlu olmasını sağlamış olursun.</p>
<p>&nbsp;</p>
<h2>8. Yenidoğanın oda sıcaklığı kaç derece olmalı?</h2>
<p>Bebeğinin bulunduğu oda sıcaklığının 22 ila 23 derece olması önerilir. Aşırı sıcak ortamlar burun tıkanıklıklarına sebep olabileceği için bebeğinin huzurunu kaçıracaktır. İşte, yeni bir ağlama sebebi daha!</p>
<h2>9. Yenidoğan bebek nasıl giydirilmeli?</h2>
<p><img alt="" data-src="https://i.anneysen.com/uploads/1513868052.jpg" src="https://i.anneysen.com/uploads/1513868052.jpg" data-loaded="true" /></p>
<p>Bebeğinin ter bezleri henüz gelişmemiş olduğundan terlemez. O yüzden aşırı sıcak ortam, kat kat giydirdiğin kıyafetler onu rahatsız edebilir. Normal doğum ağırlığında ve zamanında doğan bir bebeğin varsa senden sadece bir kat fazla giymesi yeterlidir. Bebeğinin cildinin hava alması için kıyafetlerinin pamuklu olmasına da dikkat et.</p>
<p>Bebeğinin üşümediğine dair bir ipucu verelim: Genellikle bebeklerin elleri ve ayakları soğuk olur. Bu durum seni yanıltıyor olabilir. Ancak bebeğinin boynu sıcaksa bebeğin üşümüyor demektir.</p>
<h2>10. Yenidoğan bebeğin sünnet bakımı nasıl olmalı?</h2>
<p>Bebeğin sünnet olduktan sonra kanama ve akıntı meydana gelebilir. Bu akıntılar bölgenin iyileşmeye başladığının göstergesidir. Bu iyileşmeyi hızlandırmak için;</p>
<ul>
  <li>
    <p>İlk gün iki bez kullanabilirsin. Böylece hem bebeğinin uyluklarının birbirine çarpmasını engellemiş hem de penisi korumuş olursun.</p>
  </li>
  <li>
    <p>Her bez değiştirdiğinde penisi merhemli gazlı bezle sarman ve iyileşene kadar ıslatmaman iyi olur.</p>
  </li>
</ul>
<p>&nbsp;</p>
<h2>11. Yenidoğan kızlarda genital bölge temizliği nasıl olmalı?</h2>
<p>Kızının cinsel organını vücudunun diğer yerlerine benzer şekilde temizlemen yeterli olur. Buradaki önemli nokta, temizliği her zaman önden arkaya doğru ve tek hareketle yapmandır. Bu şekilde, kakanın başka yerlere bulaşmasını önlemiş olursun. Dudak kısımlarını ise hafifçe açıp kıvrımların arasını nazikçe yıkayabilirsin.</p>
<h2>12. Yenidoğanda ıslak mendil kullanımı önerilir mi?</h2>
<p>Islak mendillerin içinde kimyasal madde bulunur. Bu nedenle sık mendil kullanırsan bu kimyasallar bebeğinin cildinde birikebilir.</p>
<p>Eğer ıslak mendil kullanmadan bebeğinin temizliğini sağlama konusunda zorluk çekiyorsan, ıslak mendili kullandıktan sonra sildiğin yerleri su ile durulayabilirsin.</p>
<p>Ancak pişik ve tahrişli olan bölgelerde ıslak mendil kullanmaman gerekir, söyleyelim.</p>
</body>
</html>
