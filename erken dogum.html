<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Başlıksız Belge</title>
<style type="text/css">
body,td,th {
	font-size: 22px;
	color: #000;
}
body {
	background-color: #FFF;
}
h1 {
	font-size: 36px;
	color: #900;
}
</style>
</head>

<body>
<h1>Erken Doğum</h1>
<p>Gebelik40 haftalık sürenin sonunda doğum eylemi ile sonuçlanan bir süreçtir. Doğumun 36. gebelik haftasından önce gerçekleşmesine erken doğum denir. Zamanından önce doğan bebeklere prematüre bebek adı verilir. Tüm hamileliklerin yaklaşık olarak %8&rsquo;i erken doğum ile sonuçlanmaktadır.<br />
Erken doğumların ya da erken doğum riskinin büyük bir kısmında neden olan faktörler bilinmemektedir. Fakat gebelik sürecinde oluşan bazı durumlar erken doğum riskinde etkin rol oynayabilir. Özellikle bazı durumların erken doğum riskini arttırdığı tespit edilmiştir.</p>
<div>
  <div id="Gad300250"></div>
</div>
<div></div>
<p><strong>Erken doğumun nedenleri nelerdir?</strong></p>
<p>Enfeksiyon ( idrar yolu enfeksiyonları )<br />
  Plasenta ile alakalı komplikasyonlar ( plasenta previa, dekolman plasenta )<br />
  Polihidramnios ( amniyos suyunun fazla olması )<br />
  Çoğul gebelikler<br />
  Gebelik döneminde cerrahi operasyon<br />
  Karın bölgesine darbe almak<br />
  Travmatik olaylar<br />
  Servikal yetmezlik<br />
  Uterin ya da serviks ile ilgili yapısal anormallikler erken doğum tehdidini ve riskini arttırmaktadır.</p>
<p><strong>Erken doğum riskini arttıran diğer faktörler nelerdir?</strong></p>
<p>Sigara ve <a href="http://www.milliyet.com.tr/alkol/" target="_blank">alkol</a> kullanımı<br />
  Anne yaşının 18&rsquo;den küçük olması<br />
  Anne yaşının 35&rsquo;ten büyük olması<br />
  Daha önceki gebeliklerde erken doğum hikâyesi<br />
  Anemi ( kansızlık )<br />
  Aşırı zayıf olma<br />
  Ateşli hastalıklar<br />
  Doğumlar arası sürenin çok kısa olması<br />
  Stres faktörü<br />
  Sosyoekonomik düzeyin düşük olması<br />
  Yardımcı üreme yöntemleri ile elde edilen hamilelikler erken doğum riski taşımaktadır.</p>
<p><strong>Erken doğum belirtileri nelerdir?</strong></p>
<p>Doğumun zamanından önce başlaması öncelikle rahim kasılmaları olmak üzere anne adayının fark edebileceği çeşitli belirtilerle ortaya çıkar. Özellikle her anne adayını erken doğum tehdidine karşı bu belirtileri bilmesi gerekir. Erken doğumunun gerçekleşmesi için normal doğumda olduğu gibi güçlü rahim kasılmalarının mutlaka olması gerekir.</p>
<p>Kasılmanın gerçekleşmesi ile rahim ağzı açılarak doğum eylemi başlatılır. Kasılmaların etkisi ile anne aday <a href="http://www.milliyet.com.tr/agri/" target="_blank">ağrı</a> yaşarken, bazı anne adaylarında herhangi bir ağrı durumu yaşanmayabilir. Bu nedenle erken doğumun diğer belirtilerinin de göz önünde bulundurulması risk açısından önem kazanmaktadır.<br />
  Pelviste dolgunluk hissi<br />
  Adet sancısını anımsatan kramp şeklinde ağrı<br />
  Pozisyon değiştirilmesine rağmen geçmeyen bel ağrısı<br />
  Vajinal akıntının artması veya sulu, kanlı ve yoğun miktarda gelmesi<br />
  İshal ile birlikte bağırsak krampları</p>
<p>Bu belirtilerin herhangi birinin olması halinde rahim kasılmalarının olup olmadığının kontrol edilmesi gerekir. Ortaya çıkan bu belirtiler rahim kasılmaları olmadan erken doğumu ifade etmez. Fakat belirtilerden herhangi birinin olması halinde, rahim kasılmaları hissedilemiyorsa mutlaka doktora başvurulması önerilir.</p>
<p><strong>Rahim kasılmaları anne adayı tarafından nasıl anlaşılır?</strong></p>
<p>Anne adayının erken doğum tehdidi karşısında meydana gelen rahim kasılmalarını saptayabilmesi için, avuç içini hafifçe karnına dokundurması yeterli olacaktır. Avucun altında rahimin toplanıyor hissi yaratması, rahim kasılması belirtisidir. Bu sırada ağrı duyulması gerekmez. Yalnızca kasılmanın sıklığının ve süresinin ölçülmesi önemlidir. Saatte dört defa ya da daha sık ortaya çıkan kasılmalarda mutlaka doktora bildirilmesi gerekir.</p>
<p><strong>Erken doğum tehdidinin ve erken doğumun önlenmesi için neler yapılabilir?</strong></p>
<p>Gebelik süresince anne adayının düzenli olarak gebelik kontrollerine gitmesi, erken doğum gibi diğer gebelik komplikasyonlarının teşhis edilmesi ve giderilmesi amacı ile mutlaka aksatılmaması gerekir. Özellikle anemi, idrar yolu enfeksiyonları, serviks ( rahim ağzı ) ve vajinal enfeksiyonlarının önceden saptanması ve tedavi edilmesi erken doğum riskini azaltacaktır. Bunun yanı sıra belirlenen riskli gebeliklerde, anne adayının daha sık doktor kontrollerine gitmesi gerekir.</p>
</body>
</html>
